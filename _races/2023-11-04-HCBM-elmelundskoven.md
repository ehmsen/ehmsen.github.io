---
title: Hollufgård Cannonball Marathon - Elmelundskoven
date: 2023-11-04
type: Marathon
distance: 42.2
time: "3:40:14"
header:
    teaser: "teaser.avif"
    overlay_image: "5.avif"
    overlay_filter: 0.1 # same as adding an opacity of 0.5 to a black background
    show_overlay_excerpt: false
excerpt: "Hollufgård Cannonball havde arrangeret et flot efterårs-marathon på stierne i Elmelundskoven"
tagline: "En dejlig efterårsdag i Elmelundskoven"
gallery:
  - 1.jpeg
  - 2.jpeg
  - 3.jpeg
  - 4.jpeg
  - 5.jpeg
  - 6.mov
  # - url: /assets/photos/2023-11-04/1.jpeg
  #   image_path: /assets/photos/2023-11-04/1.avif
  #   title: "De første morgenfriske."
  # - url: /assets/photos/2023-11-04/2.jpeg
  #   image_path: /assets/photos/2023-11-04/2.avif
  #   title: "Den klassiske race briefing."
  # - url: /assets/photos/2023-11-04/3.jpeg
  #   image_path: /assets/photos/2023-11-04/3.avif
  #   title: "Det er ret køligt, så flere flasher deres Klub 100 Marathon jakker med stjerner."
  # - url: /assets/photos/2023-11-04/4.jpeg
  #   image_path: /assets/photos/2023-11-04/4.avif
  #   title: "Super flot løbetur med efterårsfarver i Elmelundskoven."
  # - url: /assets/photos/2023-11-04/5.jpeg
  #   image_path: /assets/photos/2023-11-04/5.avif
  #   title: "Flere flotte efterårsfarver."
  # - url: /assets/photos/2023-11-04/6.mov
  #   image_path: /assets/photos/2023-11-04/6.mov
  #   title: "Vi mødes flere gange på sløjferne."
---
Hollufgård Cannonball havde arrangeret et flot efterårs-marathon på stierne i Elmelundskoven.

Ruten bestod af tre sløjfer, hvor flere stykker skulle løbes begge veje, så vi mødte hinanden flere steder på ruten uafhængigt af pace og distance.

Der var mange små bakker og dermed en del højdemeter, og små sving og smalle stier, så det var bestemt ikke en rute der lagde an til højt tempo, men det gav tilgengæld mulighed for at nyde naturen og et område jeg ikke har løbet ret meget i før.

Eneste anden gang, jeg har løbet i Elmelundeskoven var da <a href="https://odense-ok.dk/fyns-5-dages-2023/">Odense Orienteringsklub havde indbudt til Fyns 5-Dages 2023</a>, hvor de viste orienteringssporten frem henover 5 løb.
Det var i øvrigt super spændende at prøve orienteringsløb, noget jeg ellers kun har prøvet i gymnasiet for mange år siden. Det både at løbe og orientere sig samtidig (og træffe en "igennem tjørnekrattet eller den længere vej af stien"-beslutning hurtigt), var rigtigt sjovt.
Jeg kommer helt sikkert tilbage næste år, hvis Odense Orienteringsklub indbyder til flere løb for os nybegyndere.

Vejret var okay årstiden taget i betragtning, men der var behov for det lange løbetøj (i hvert fald for undertegnede) og jeg løb med handsker hele vejen. Der var generelt overskyet, men solen tittede frem omkring en halv times tid undervejs, hvilket gjorde skoven og alle farverne endnu flottere.
Danmark bliver ikke flottere end en efteråsdag med gyldne farver i høj solskin.

Jeg løb og hyggesnakkede de første par runder, men løb så de sidste to runder selv.

{% include gallery.html %}

{% include strava.html id=10157719129 %}