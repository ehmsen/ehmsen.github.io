---
title: >
    HCBM - Hollufgård<br/>
    Nytårsløbet
date: 2023-12-30
type: Marathon
distance: 42.2
time: "3:52:54"
excerpt: "Årets sidste løb"
header:
    # teaser: "/assets/photos/2023-12-30/2023-12-30 - 1.jpeg"
    # overlay_image: "/assets/photos/2023-12-30/2023-12-30 - 1.jpeg"
    overlay_filter: 0.2 # same as adding an opacity of 0.5 to a black background
    show_overlay_excerpt: false
tagline: "Årets sidste løb"
gallery:
  - url: /assets/photos/2023-12-30/2023-12-30 - 1.jpeg
    image_path: /assets/photos/2023-12-30/2023-12-30 - 1.jpeg
  - url: /assets/photos/2023-12-30/2023-12-30 - 2.jpeg
    image_path: /assets/photos/2023-12-30/2023-12-30 - 2.jpeg
published: true
---

Det var helt oplagt at slutte mit løbeår af med HCBM - Hollufgård Nytårsløbet, som vitterligt starter 1,5 km fra min hoveddør og i det område hvor næsten alle min træningsruter går igennem.

Ruten bestod af 6 runder á ca. 7 km, hvor hver runde bestod af to sløjfer, så man kom tilbage til depotet to gange på hver runde. Jeg startede med at løbe selv, men blev på efter 3 runder indhentet af Lars Svaneberg, som kom op og vi løb runde 4 sammen og snakkede, bl.a. om løbeure og gadgets og hvordan Stryd, Garmin, etc. er super gode til dataopsamling, men utroligt dårlige til at omsætte de data til noget man som løber kan handle på og bruge i sit løb.
Efter den fjerde runde, holdt Lars en lidt længere pause ved depotet pga knæet og væske, så jeg endte med at løbe sammen med Christian Syversen på den første sløjfe af runde 5 (en af arrangørne af HCBM), hvorefter Lars kom op og vi løb resten af runde 5 og det meste af sidste runde sammen. Der blev dog ikke snakket så meget på runde 6, for vi kunne se at med lidt mere fart i fødderne, så kunne vi nå under 4 timer, så jeg pacede os fremad med 4:45 - 5:00 og vi kom begge ind i god tid under 4 timer.

Det var faktisk sjovt at mærke, at selvom det var første gang jeg løb 2 marathon med kun én dag imellem til restitution, så var det faktisk den første runde som var hårdest og jeg kunne stadig løbe 4:30 - 5:00 pace på de sidste 7 km uden at benene var ved at falde af.
Så jeg er ikke så skræmt af at skulle løbe flere marathon med kort tid imellem i fremtiden.

Det markerede på smukkeste vis afslutningen på et helt vildt løbeår for mit vedkommende. Inden året startede havde jeg aldrig løbet et marathon, og ved årets udgang blev Nytårsløbet ved Hollufgård marathon nr. 22, samtidig med at jeg i årets løb satte PR med 3:12 til HCA Marathon og kom først på de 60 km ved Ringkøbing Fjord Rundt i august. Jeg har løbet nogle utroligt spændende ruter på bl.a. Marskstien ved Møgeltønder og igennem kalkminerne ved Mønsted og Daugbjerg til Kalkmineløbet.

Men det som nok står klarest er alle de spændende, imødekommende og løbegale mennesker jeg har mødt i Cannonball-miljøet. Jeg havde aldrig troet at jeg skulle 

Det har altsammen givet mig mange gode oplevelser, jeg slet ikke vidste fandtes da året startede.

Der skal helt sikkert løbes mere i 2024. Det sværeste bliver nok at begrænse sig og balancere familie, job og løb, så alt går op i en højere enhed.
Jeg er bl.a. tilmeld Copenhagen Marathon med forventet sluttid under 3 timer! Nu er det sagt højt, så nu forpligter det. Det SKAL lykkes i 2024 at komme under 3 timer. Jeg tror det sværest er at overvinde grænsen rent mentalt.

Jeg glæder mig utroligt meget til 2024!
Godt nytår!

{% include gallery %}

<div class="side-by-side-container">
  <div class="side-by-side-item">
    <iframe width="100%" height="100%" src="/assets/diplomer/2023-12-30.pdf"></iframe>
  </div>
  <div class="side-by-side-item">
    {% include strava.html id=10460868247 %}
  </div>
</div>