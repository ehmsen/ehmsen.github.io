---
title: 2026 Mål
date: 2025-10-25
tags: []
header:
  teaser: /assets/images/default_teaser.avif
  overlay_image: /assets/images/header.avif
  overlay_filter: 0.2
  show_overlay_excerpt: true
tagline: Jeg kommer ikke til at slide sofaen op!
excerpt: 2026 bliver mit mest ambitiøse år nogensinde, med mål inden for både marathon, ultraløb og triathlon – alt fra at gennemføre mit marathon nummer 100 til at teste grænserne med ironman og 100 mile løb. Motivationen er at udfordre mig selv, dele oplevelserne med David og se, hvor langt jeg kan rykke mine egne grænser – også efter de 45 år.
gallery: []
published: true
---

2026 bliver et ekstremt ambitiøst år for mit vedkommende og ved at skrive det offentligt har jeg også lagt hånden på kogepladen omkring det.

Mine mål for 2026 i prioriteret rækkefølge er:

1. Gennemføre en halv ironman sammen med David.
1. Runde marathon nummer 100 i alt og dermed blive en del af Klub 100 Marathon.
1. Gennemføre en fuld ironman distance under 12 timer med et stretch goal på sub 10 timer.
1. Løb et sub 2:50 marathon med et stretch goal på sub pace 4:00 svarende til en sluttid under 2:48:47. Det vil være en PR-forbedring på omkring 10 minutter.
1. Gennemføre et 100 km løb på under 9 timer med et stretch goal på sub pace 5:00 svarende til en sluttid under 8 timer og 20 minutter. Hvis jeg når vi stretch goal så vil det være en PR forbedring på ca. 1 time.
1. Gennemføre et 100 mile løb med et stretch goal på sub 20 timer. Det vil være min absolut længste distance løbet nogensinde.

Nogen vil måske mene det stikker i alle mulige retninger. Der er noget med fokus på triathlon, som kræver at jeg bliver god til tre discipliner på samme tid og dermed vil tage fokus væk fra løb. Der er noget som fokuserer på ekstrem udholdende i løb med lange ultraløb, hvor pace ikke er all-out. Så er der noget som fokuserer på hurtig pace og all-out marathon.

Så det oplagte spørgsmål er **hvorfor?**

Det er tydeligt at det hele rimer på smerte og ekstrem udholdende - og en lyst til at finde ud af hvor grænserne er og hvordan jeg rykker dem. Hvad kan jeg rent faktisk opnå på trods af at være fyldt 45 år?

**Har the GOAT ret når han siger at "no human is limited"?**

Men der er også mange andre årsager. Jeg glæder mig vanvittigt meget til at skulle træne og race sammen med David. Jeg nyder hvert et sekund af den tid vi bruger sammen på træning og løb. Jeg føler mig så ekstremt taknemlig for at have en at dele min hobby med og at han gider bruge tid sammen med mig.

Jeg glæder mig også enormt meget til alle de oplevelser der følger med både træningen og de race jeg stiller op i. Det bliver helt nyt og en kæmpe oplevelse at mærke kombinationen af de tre discipliner i triathlon og jeg er sikker på at det faktum at jeg skal træne tre discipliner samtidig, gør at jeg ikke kommer til at overtræne fx løb.

Alt i alt så gør jeg det nok bare **fordi jeg kan** - eller rettere håber at jeg kan!

# Årskalender

Jeg har kvalificeret mig til Boston Marathon som jeg glæder mig vanvittigt meget til at løbe. Det bliver mit første major marathon, men nok ikke det sidste.

Foreløbig ser de planlagte races således ud i 2026:

* 2026-01-18 - Dr. Nielsen Marathon
* 2026-03-14 - Høfde Ultra Trail (50 km)
* 2026-04-20 - Boston Marathon
* 2026-04-26 - Hamburg Marathon
* 2026-05-10 - Copenhagen Marathon
* 2026-05-31 - Tri-ved-Søen (halv ironman)
* 2026-08-01 - 2026-08-02 Ostseeman Triathlon (fuld ironman)
* 2026-08-22 - Ringkøbing Fjord Rundt (100 km)
* 2026-09-06 - Alssundman Triathlon (halv ironman med David)
* 2026-09-12 - 2026-09-13 Mors 100 mile
* 2026-09-27 - HCA Marathon

Det vilde er at Boston og Hamborg ligger indenfor en uge af hinanden, så det bliver en fed ferie med Lise, hvor starter med at rejse til Boston og være nogle dage omkring løbet. Så tager vi toget til New York og er der nogle dage, hvorfra vi flyver direkte til Hamborg.
