---
title: "Nyt legetøj fra Stryd: Stryd Duo & Stryd Footpath"
date: 2023-11-11
tags:
    - gadgets
header:
    teaser: "/assets/photos/2023-11-11/header.png"
    overlay_image: "/assets/photos/2023-11-11/header.png"
    overlay_filter: 0.0 # same as adding an opacity of 0.5 to a black background
    show_overlay_excerpt: false
excerpt: "Stryd Footpath gør det muligt at visualisere føddernes bevægelse i 3D."
tagline: "3D visualisering af fodbevægelser"
published: true

gallery:
  - url: /assets/photos/2023-11-11/back.png
    image_path: /assets/photos/2023-11-11/back.png
    title: "Footpath set bagfra."
  - url: /assets/photos/2023-11-11/back_mirror.png
    image_path: /assets/photos/2023-11-11/back.png
    title: "Footpath set bagfra, hvor venstre og højre fods bevægelse er sammenlignet."
  - url: /assets/photos/2023-11-11/top.png
    image_path: /assets/photos/2023-11-11/top.png
    title: "Footpath set oppe fra."
  - url: /assets/photos/2023-11-11/top_mirror.png
    image_path: /assets/photos/2023-11-11/top_mirror.png
    title: "Footpath set oppe fra, hvor venstre og højre fod bevægelse er sammenlignet."
  - url: /assets/photos/2023-11-11/side.png
    image_path: /assets/photos/2023-11-11/side.png
    title: "Footpath set fra siden."
---

Jeg har løbet med <a href="https://www.stryd.com/us/en">Stryd</a> i en del år efterhånden. Stryd er en lille gadget du sætter på dine løbesko, ved at spænde den fast i dine snørebånd, og så må måler den kontinuerligt mens du løber, hvordan du flytter din fod i 3D.
De data sender den til dit løbeur og du kan så live mens du løber få en masse data omkring dit løb. Stryd kan bl.a. live måle den effekt (antal watt) du løber med, og det kan den fordi den kan måle hvordan du flytter foden i 3D og den kender din vægt (det har man indtastet).

Jeg vil senere lave en længere post omkring det at løbe efter effekt/watt fremfor fx pace, men i denne post vil jeg fokusere på den nye mulighed som <a href="https://blog.stryd.com/2023/10/26/introducing-stryd-duo-stryd-footpath/">Stryd har introduceret som hedder Footpath og som kræver to Stryd (Stryd Duo)</a>, en til hver sko.

Stryd Duo og det online visualiseringsværktøj kaldet Stryd Footpath, muliggør bl.a. at man kan se hvordan ens fødder bevæger sig i 3D igennem et løb, som er det jeg vil fokusere på i denne post.
Det giver også mulighed for en række nye data og parametre omkring ens løb, som handler om hvor ens man løber med hhv. højre og venstre fod (er de lige lang tid i jorden, etc.)

Efter man har løbet en tur med Stryd Duo kan man hente data fra sine Stryds og uploade dem til Stryds værktøj. Det sker relativt nemt i Stryd app'en på ens telefon, men er et manuelt ekstra step, man skal gøre når man er færdig med at løbe.
![Upload Stryd Duo data](/assets/photos/2023-11-11/upload_data.png){: width="50%" class="float-right-item"}
Hvor de andre data fra ens løbetur automatisk bliver uploadet til Stryds servere og er tilgængelige i app'en automatisk når løbeturen er afsluttet, så skal Footpath data uploads manuelt. Det er lidt træls ekstra manuelt step. Rent teknisk tror jeg at årsagen er at hvor de andre data fra Stryd bliver overført til løbeuret mens man løber, og dermed kan uploades automatisk fra uret til Stryd servere når man er færdige med at løbe, så forbliver Footpath data i de to Stryds (en på hver sko) og app'en på telefonen forbinder til de to Stryds og derfra bliver de uploadet til Stryds servere.

Når Footpath data er uploadet, så kan man analysere og visualisere på det i Stryd Powercenter som man tilgår i en browser. Man kan ikke se det i deres app.

<div class="float-right-item">
    <div class="strava-embed-placeholder" data-embed-type="activity" data-embed-id="10194438302"></div>
</div>
<script src="https://strava-embeds.com/embed.js"></script>

Nedenfor kan ses Footpath visualiseringer fra hvordan mine fødder har bevæget sig under mit seneste løb på 8.4 km (45 min) med 4 x 10 sek intervaller undervejs.

Man kan se hvordan fødderne har bevæget sig bagfra, ovenfra og fra siden, og det er muligt at overlejre de to fødder ovenpå hinanden, så kan direkte kan sammenligne.

Som det kan ses meget tydeligt, så bevæger min højre fod sig markant anderledes og længere end min venstre. Min højre fod bevæger sig længere ud til højre (væk fra kroppen) men ikke højere op og ned.

Det var en forskel som jeg allerede var bevidst om, men som jeg ikke ved hvor kommer fra.

Det er interessant hvis man i Footpath fokuserer på et af de 4 x 10 sek intervaller undervejs.

![Footpath set bagfra fra et 10 sek interval](/assets/photos/2023-11-11/back_mirror_pace4.png){: width="30%" class="float-right-item"}

Det er tydeligt at min højre fod (den blå linje) bevæget sig meget mere både ud og op når jeg løber hurtigere og accelerer.

Det bliver interessant at dykke ned i og se om det ændrer sig med fx underlaget, løbesko, over tid, etc. Men med Footpath er det nu blevet muligt.

Der hvor jeg dog ville ønske at Stryd have gjorde endnu mere, var i forhold til at give anbefalinger i forhold til ens løbestil. Løbestil er generelt svært at ændre på, og jeg har læst mig til at det kan give skader at forsøge på, men jeg har ikke personlig erfaring med det.

Jeg har dog i en periode arbejdet med at tage flere skridt per minut (øge kadencen) for at minimere hvor meget jeg bevæger mig vertikalt under mit løb. Den energi der bliver brugt på at flytte kroppen op og ned fremfor fremad er generelt spildt og hvis man kan minimere den, kan energien bruges på at bevæge sig fremad (dvs. løbe hurtigere / længere).
Mere om det i en anden post.

{% include gallery caption="Footpath visualisering fra 8,4 km testløb med 4 x 10 sek intervaller." %}